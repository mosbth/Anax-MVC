Om mig
===========

Jag heter Fredrik Nilsson och bor i Pixbo strax sydost om Göteborg. Där bor jag med min hustru Ulrika, två döttrar Karin och Anna, och dvärgschnauzern Malte.

Jag läser kursen "Databaser och objektorienterad programmering i PHP" på Blekinge Tekniska Högskola. Min målsättning är att lära mig html, css, php och javascript, och med denna grund kunna skapa bra webbplatser.

![Malte och husse vid Knäbackshusen]([ASSET]img/me/malte-husse-kastar-pinne-w330.jpg)Jag driver för närvarande en webbplats för den släktförening som jag är medlem i. Webbplatsen är byggd med WordPress. Det har behövts olika mindre anpassningar för att få rätt utseende och funktion. Under arbetets gång har jag fått mersmak för webbutveckling och vill därför lära mig detta från grunden. Släktföreningens webbplats kombinerar flera intressen jag har: historia, släktforskning, programmering och datorer.
